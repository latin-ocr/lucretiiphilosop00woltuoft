183

est ad demonstrandum, tamen plane negari non potest. Sed
pauca tantum. Qui· enim loci ad hano formalem, ut hoc vocabulo
utar, similitudinem indicandam a multis laudantur, plerique aut
casu quodam pares videntur, aut similitudo longe est repetita et
acutis tantum oculis perspicua. Cum autem Empedoclis carmen multa
contineat, quae poetam, ut ea imitaretur, stimulare debebant, in qui-
bus Lucretius Agrigentinum non aemulatus est , probabile est ea,
quae aliquam speciem similitudinis habeant non tam ex ipso Empe-
docle sumta esse, quam ex Epicuro , qui , Sexto teste, φωρᾶται τὰ
κράτιστα τῶν δογμάτων παρὰ ποιητῶν ἇνηρπακώς ι). In re incerta
probabilitatem sequi convenit.

Ad hanc conclusionem igitur investigatio nostra nos duxit, ut,
quatenus evidentiam in huiusmodi quaestionibus consequi possu-
mus, constet, Lucretium philosopham doctrinam exponentem
Epicurum solum secutum esse, optima cum fide etsi non semper
accurate. Nam hoc quoque apparuit, poetam, quamvis non pror-
sus philosophi ingenio destitutum, tamen Vix philosophi nomine
dignum esse. Magistri placita interdum non intellexit eoque perverse
interpretatus est (cf. pag. 129); interdum etiam certamen fuit inter
philosophi et poetae ingenium, quod tame-n hunc semper exitum ha-
buit, ut poeta praemium auferret (cf. p. 121). At ipse poeta philosophi
honorem et gloriam sibi non vindicat, sed vinculum, quod cum
Epicuro eum iungit pulcre ipse canit. „Te sequor, 0 Graiae
gentis decus, inque tuis nunc ficta pedum pono pressis vestigia
signis, non ita certandi cupidus quam propter amorem quod te
imitari aveo: quid enim contendat hirundo cycnis, aut quid nam
tremulis facere artubus haedi consimile in cursu possint et fortis
equi vis? Tu, pater, es rerum inventor, tu patria nobis sup-
peditas praecepta, tuisque ex, inclute, chartis, floriferis ut apes
in saltibus omnia libant , omnia nos itidem depascimur aurea dicta,
aurea, perpetua semper dignissima vita” 2). Antiquomm testimonia
idem confirmant. Laudavimus iam Lactantium dicentem „Epicuri
enim sunt omnia quae delirat Lucretius.” De Lucretio porro confir-

 

¹) Sext. Emp. adv. Gramm. I, 13, 275.
2) ΙΙΙ, vs. 3-13. cf. V, 55.

