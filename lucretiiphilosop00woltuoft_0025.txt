11

est. Luce enim est clarius Epicurum, etsi se ullum auctorem
secutum esse negavit ¹) et Aristotelem ἄσωτον καταφαγόντα τὴν
πατρῴαν οὐσίαν στρατεύεσθαι καὶ φαρμακοπωλεῖν dixit 2), Sibi sua
bona assumsisse, ubi ea inveniret, ut hoc adagio utar. Et
cum nusquam Lucretius Aristotelis mentionem fecerit et e pluri-
bus indiciis appareat eum Stagiritae operibus nullam operam
dedisse, cum ab eius ingenio prorsus essent aliena, eiusmodi
loci quoque, quos ex Aristotelis scriptis ut cum Lucretii doctrina
conferantur laudamus, nobis a poeta ex noto et celebri Epicuri
fonte hausti esse videntur. Attamen horum locorum numerus
est minimus. Plerique loci quos ex Aristotele laudamus, Demo-
criti et Leucippi placita referunt.

 

Epicurus in prima parte operis περὶ φύσεως, ut in epistolis,
nonnulla praemisit, quae ad canonicam sive logicam doctrinam
pertinent: de verborum vera significatione, ne in ambiguitatem
incidamus, et de criteriis ut, quid verum sit, investigare possimus.
Quoniam enim in sequente parte operis de ἀδήλοις dicturus erat,
necesse ei visum est primum dicere quasi fundamento opus
esse, quo omnia quae quaerantur, de quibus ambigamus, quae
opinemur, referri possint ³). Hocssfuffdffmfnmm ei est sen—
suum auctoritas. Quomodo autem habeis-‘undamentum esse possit
post doctrinam de simulacris ostendit, itaque, quoniam tota eius
philosophia in physica doctrina nititur, quasi in circulum cir-
cumire cogitur, fundamentum toti doctrinae subiciens id, quod
ipsa demum doctrina demonstrari potest verum esse fundamen-
tum. Lucretius, qui in solam physicae doctrinam incubuit, hanc
primam partem omisit et quae de canonica docenda erant in
librum quartum inseruit, quo rursus factum est, ut multa in tribus
prioribus libris scripta quarto demum libro perlecto bene intellegi
possint. Etiam si tempus ei datum esset opus retractandi, fortasse
tamen hoc vitium non emendasset, quia cum tota operis ratione

ita est coniunctum, ut vix emendari possit.

1) D'. L.x,13.
2) D. L.X‚8.
3) D. L.x,38.

