31

componentes, σπέρματα vel χρήματα vocaverit. Ta* ὁμοιομερῆ non-
dum apud Platonem invenitur: ab Aristotele primo est usurpa-
tum: ἡ ὁμοιομέρεια et αἱ ὁμοιομέρειαι apud posteriores tantum
reperiuntur scriptores. — Sed in re tam obscura, difficile est pro-
bare, quid verum sit. Hoc autem nos ostendisse si videmur,
nihil esse, quod cogat, ut statuamus poetam Clazomenio philo-
sopho ipsi studuisse, sed contra verisimile esse , eum, quae ex illo
profert ex eodem fonte, quo cetera, hausisse, iam satis erit. Hoc
tantum insuper animadvertamus, primum, Lucretium (per iocum
ut nobis videtur) minime recte putare Anaxagoram docuisse
„ossa e pauxillis atque minutis ossibus et de pauxillis atque
minutis visceribus viscus gigni⁷' (vs. 835, 36) quod Anaxagoras
non docuit; deinde eum errare putantem (864 seqq.) Anaxago-
ram omnes res quascumque e sui generis atomis componere, cum
Aristotele teste (vide notam supra) et Plutarcho (plac. I. 3. ὁμο-
λογητέον ἐστὶν ὅτι ἐν τῇ τροφῇ τῇ προσφερομένῃ πάντα ἐστὶ τᾶ
ὄντα) docuerit, etiam esse res, quae commixtiones sint plurium
elementorum. Num haec vitia ex Epicuro hauserit, dubitamus.

Quae porro contra Empedoclem scripsit praeterimus, quoniam
in sequentibus libris saepe opportunitas nobis dabitur inquirendi,
num ei philosopho noster suo marte operam dederit, quod si ita
est, cuiusmodi sint quae ex illo sumpserit.

Antequam ad librum secundum, de mundi ex atomis composi-
tione agentem, transeat poeta, duas res tractat, quae transitum ad
sequentia constituunt: primo enim se demonstraturum esse dicit
et materiem et vacuum infinita esse ¹), deinde nonnullorum op-
pugnat doctrinam, omnia in medium niti docentium. * Ut prius
illud probet incipit ab infinito spatio universi. „Omne quod est igitur
(scil. spatium) nulla regione viarum finitum est'’ (vs. 958); nam 1⁰ sin
ita esset, definire τὸ omne deberet aliud quoddam, quod tamen
non potest , ut intellegit quisque, quoniam praeter rerum summam

 

Hoc tamen apparet ex utroque, Anaxagoram distinxisse res ex eiusdem generis
atomis compositas ab iis, quae e varii generis atomis sunt ortae: cibus exempli
gratia huius generis est, ossa, capillus, vena, cett. sunt illius.

¹) Plut. plac. Ι, 3, 28 εἶναι δὲ καί αὐτὸ τὸ κενὸν (ιπειρον, καὶ τὰ σώματα

ἄπειρα.

