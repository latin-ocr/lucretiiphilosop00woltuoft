60

totam per membra videmus'’. Est igitur anima medium quoddam
sive vinculum, quod mentem ut τὸ ἀρχικόν, τὸ ἡγεμονικόν et
corpus iungit: „animus sua vi cum percutit animam, haec enim
corpus propellit et icit.” Sic poeta , cum animum a corpore pendere
negare non possit, tamen ei libertatem quamdam servare conatur.
caveamus tamen ne duasnaturas dicamus animum et animam,
cum poeta plus semel inculcet, utrumque quam artissimo coniunc-
tum esse et corpori oppositum.

Cum iam viderimus animum et animam corpus posse movere,
inde sequitur ea corporea esse natura, nam quodcumque tangit
aut tangitur corpus sit necesse est. Idem patet ex co quod arma,
quae corpus vulnerant animum quoque laedunt ¹). Porro animus
(et anima, utrumque hoc vocabulo indicatur cf. 216) constat e
quam minutissimis corporibus: nihil enim eo mobilius et celerius
est: ea corpuscula rotunda esse ex eorum mobilitate ostenditur 2).
Quam tenues sint hae animi partes, inde perspici potest, quod
hominis mortui corpus nihilo levius est quam vivi: mors omnia
praestat vitalem praeter sensum calidumque vaporem ³). „Quod
genus est, Bacchi cum flos evanuit, aut cum spiritus unguenti
suavis diffugit in auras... nil oculis tamen esse minor res ipsa
videtur'’ 4) neque pondere levior.

Animus autem non est simplex quoddam: constat enim e quat-
tuor partibus: aura, vapore (calore), aere, et quarta quadam
parte, quae nominis est expers „qua neque mobilius quicquam
neque tenuius exstat⁷’ ⁵). Has partes revera esse hoc modo osten-
dit: videmus moribundos, quorum animus e corpore decedit,
tenuem aurem (πυεῦμα) deserere, mixtam vapore sive calore
(θερμοῦ κρᾶσιν ἕχον) ϋ); vapor autem semper coniunctus est cum

 

¹) D. L. 67. οὶ λέγοντες ἀσώματον εἶναι τὴν ψυχὴν ματαΐζουσιν“ οὐθὲν γὰρ
ἂν ἐδύνατο ποιεῖν οὔτε πάσχειν εἰ ἦν τοιαύτη· νῦν δ’ἐναργῶς ἀμφότερα ταῦτα
διαλαμβάνομεν περὶ τὴν ψυχὴν τὰ συμπτώματα.

²) D. L. X. 66 Ἀλλὰ μὴν καὶ τόδε λέγει ἐν ἄλλοις, καὶ ἐξ ἀτόμων αὐτὴν

συγκεῖσθαι λειοτάτων καὶ στρογγυλωτάτων.

³) Vs. 214.
4) Vs. 221.
⁵) Vs. 243.

⁶) D. L. X. 63.

