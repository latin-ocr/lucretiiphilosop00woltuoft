39

tur) an nonnullae tantum (quod unum concursum potest efficere) ¹).
Denique potissimum ad liberum arbitrium explicandum necesse est
atomi declinent ²). Diserte et copiose hanc rem pertractat poeta
quasi eius intersit hoc cum maxime demonstrare et hominis
libertatem contra eos defendere qui, ut Stoici, severum fatum
regnare dicebant, qui sempiternum dominum, quem dies et noctes
timerent in hominum cervicibus imposuerunt (Cic. de nat. deor.
I. 20, 54.). Ipse dixit hic nexum causarum abrumpi. Libera
nostra voluntas causam habere debet, unde nobis sit innata, nam
nihil fit e nihilo: haec causa est atomorum declinatio. Ultro
autem causae investigari non possunt. Cardo quaestionis igitur in
alia re tantum ponitur: differt poeta difficultates, quas solvere ne-
quit. Alii philosophi ad hanc quaestionem solvendam aliud inve-
nerunt neque finem assecuti sunt. Facillimam eorum doctrinam,
qui liberum motum, ergo animam ipsis atomis attribuerunt, Epi-
curei, cum praeter materiem et inane nihil esse putarent et
ipsum animum ex insensilibus componerent atomis, probare non
poterant et plus semel Lucretius refutavit 3). Sed tamen ipsi
fecerunt idem. Ipsius Lucretii verba, quibus adversariorum opi-
nionem irridet, in hanc partem doctrinae quadrant 4) „consilio
primordia rerum ordine se suo quaeque sagaci mente locarunt''.
Est hic cuiusque philosophiae locus vulnerabilis.

Tres igitur atomis matus adscribit poeta, qui fiunt gravitate
(κατ-ἂ στάθμην), declinatione (κατᾶ παρέγκλισιν), plagis (κατά πληγήν,
qua atomi „in magnis intervallis recursant'' vs. 106, κατά παλμὸν
vel ἀποπαλμόυ, quo „exiguis intervallis resultant'’ vs. 101). Hi

 

l) Neque e Ciceronis verbis de Fin. I ‚ cap. VI ‚ 19 perspici potest. Iure Tullius
animadvertit hoc re vera esse quasi provincias atomis dare et contra ipsam doctrinam
repugnare.

2) Epicurus idem docuit Deor. Nat. I ‚ cap. XXV, 60: „Velut Epicurus, cum
videret si atomi ferrentur iu locum inferiorem suopte pondere nihil fore in nostra
potestate, quod esset earum motus certus et necessarius, invenit ‚ quo modo neces-
sitatem effugeret, quod videlicet Democritum fugerat: ait atomum, cum pondere et
gravitate directo deorsus feratur ‚ declinare paululum.'’

³) cf. ΙΙ, 973, sqq.

⁴²) I, 1021.

