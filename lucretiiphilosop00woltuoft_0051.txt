37

videmus: eodem modo enim omne spatium primordiis est reple-
tum, quae perpetuo moventur, etsi non videmus quibus plagis
sint excitata. Moventur igitur primordia primum per se et se-
paratim, deinde nonnulla conciliantur ita ut „parvissima” cor—
pora exsistant, quae dum moventur, perpetuo aliis atomis augen-
tur, ita ut tandem haec corpora nascantur, quae nunc videmus ¹).
Hic motus atomorum nunquam initium habuit neque unquam
cessabit3 causa eius enim est gravis natura atomorum et inanis
natura, quae iis perpetuo locum praebet per quem moveantur,
ex his igitur „initium primum capit res quaeque movendi”2).
Materies et motus secerni non possunt.

Quanta autem celeritate atomi moveantur patebit, si cum ea
solis radiorum mobilitatem conferimus, qua illi minima temporis
parte omnia in terra illustrant: at atomi multo citius moventur
cum nec corpora complexa sint ut radii, nec per medium quod-
dam scd per inane cadant, ita ut nihil iis resistat 3). Poeta por-
ro 4) censet esse quaedam phaenomena, quae discipulum a vera
ratione avertere possint: hanc ob rem eum monet nullam rem
sua vi sursum ferri pcsse; quae repugnare contra hanc opinionem
videntur sagaci mente explicat, argumentis allatis quorum simi-
lia apud Epicurum non invenimus.

Mirum nobis videtur nullum multorum vitiorum Epicuri doctri-
nae a Lucretio animadversum et evitatum esse: quod certissimo
nobis est indicio eum magistri philosophiam tantum interpretatum
esse, quod praeterea perspicuum est e locis infra a nobis laudatis.
Epicurus docet atomos perpetuo cadere per vacuum, sed quo-
modo id concinere possit cum ceteris, quae docet, non perspici-

 

¹) Stob. Ecl. I, 366, Ἐπίκουρός (φησιν) ἀπερίληπτα εἶναι τὰ σώματα, καὶ τὰ
πρῶτα μὲν ἁπλᾶ · τὰ δὲ ἐξ ἐκείνων συγκρίματα βάρος ἔχειν.

2) Lucr. Ι, 383, ΙΙ, 92. Epic. D. L. X, 44, ἀρχὴ δὲ τούτων οὐκ ἔστιν, αἰτιῶν
τῶν ἀτόμων οὐσῶν καὶ τοῦ κενοῦ.

³) D. L. X, 46 καὶ μὴν καὶ ἡ δια τοῦ κενοῦ φορὰ κατὰ μηδεμίαν ἀπάντησιν
τῶν ἀντικιιψάντων γινομένη πᾶν μῆκος περιληπτὸν ἐν ἀπερινοήτῳ χρόνῳ συντελεῖ.

4) Vs. 165—184 huc non referendi sunt. Cf. Lachm. (comm. p. 84), cui assen-
tior, quamquam fateri cogor me non intellegere, qui ille alibi affirmare possit
librum primum a poeta absolutum esse (cf. comm. ad. Ι, 922), qui liber, ut os-

tendimus, iisdem laborat vitiis quibus ceteri.

