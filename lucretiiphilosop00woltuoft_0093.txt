79

nobis viventibus contingant malis, nunquam conatum esse ean-
dem methodum adhibere, ut originem opinionis de animo-
rum immortalitate indicaret et explicaret, ut sic eam falsam esse
demonstraret. Eo magis hoc miramur, quoniam Ι. 132, IV. 33
et alibi, imprimis autem V. 62 „sed simulacra solere in somnis
fallere mentem, cernere cum videamur eum, quem vita reliquit''
et IV. 732 „ . . . videmus . . . simulacraque eorum, quorum morte
obita tellus amplectitur ossa⁷’, elementa eiusmodi argumentationis
invenimus. Fortasse si minus accurate et quasi humiliter Epicu-
rum secutus esset, quo etiam factum est ut physicae doctrinae
viam vix aut nunquam reliquerit, ipse poeta, qui animi motibus
et impulsibus tantum studii impenderit ¹), facilius in hoc argumen-
tum incidisset.

¹) Cf. exempli gratia initium libri II et VI. ‚ 593.

