59

iam antea refutarat ¹). Eos redarguit argumentum proferen-
do , quod Aristoteles iam adhibuit, harmoniam ad corporis valetudi-
nem referendam esse neque ad animum posse referri⁷ eodem tempore
aliud animo , aliud corpore posse sentiri et animum quidem interdum
laetari et dolere dum corpus prorsus diversa sentiat aut omni
sensu careat. Contra Dicaearchum autem dicit animum suam
habere sedem : partes enim corporis dissecari posse cum vita tamen
maneat et contra: „cum corpora pauca caloris diffugere forasque
per os est editus aer deserit extemplo venas atque ossa relinquit’⁷.
Poetarum inventum igitur videtur haec harmonia esse cum constet
animum esse hominis partem.

Inde a vs. 136--417 de animi natura poeta disseritita, ut 136—323
de animo et anima eorumque coniunctione, a 323—417 de vinculo
agat, quod cum corpore ea vinciat. Epicurus duas partes di-
stinxit in animo, dicens τὸ ἄλογον ἐν τῷ λοιπῷ παρεσπάρθαι σώματι,
τὸ δὲ λογικὸν ἐν ’1-ιρ θώρακι, ὡς δῆλον ἔκ τε τῶν φόβων καὶ τῆς
χαρᾶς ²). Hanc partem Lucretius vocat animum sive mentem
„quae media in regione pectoris haeret⁷'. „Hic exultat enim pavor
ac metus ‚ haec loca circum laetitiae mulcent ‚’⁷ belle dicit poeta. ³)
illam autem animam appellat „quae per totum dissita corpus paret
et ad numen mentis momenque movetur.’'4) Animus sive mens
est caput et dominatur in toto corpore ‚ attamen coniuncta tenentur
inter se atque unam naturam, animum, conficiunt ex se 5). Ani-
mus sibi solus per se sapere potest: interdum gaudet et dolet
cum neque anima neque corpus quoquo modo commoveantur : inde
tamen non sequitur eum ab anima secretum esse: est animo cum
anima, quod oculis sive capiti, dolore temptatis, cum toto est cor-
pore. Nam ubi vehementius afficitur mens „consentire animam

 

¹) Phaedo. p. 92 seqq. ψυχὴν δὲ ἁρμονίαν τινὰ ἐκ τῶν κατὰ τὸ σῶμα ἐντεταμένων
ξυγκεῖσθαι. Cum hisce verbis conferas Epicuri verba apud D. L. X. 65 ‚ ubi animum
vocat: τὸ συντεῖνον τῶν ἀτόμων πλῆθος εἷς τὴν τῆς ψυχῆς φύσιν. Animus Epicuro
igitur plus est quam atomorum multitudo quaedam. Uberius de Platone Wijtten-
bachius ad Phaed. cap. 46.

2) D. L. X. 66, 63. Plut. plac. IV. 4.

3) Vs. 140 sqq.

⁴) Mens cui regnum totius animi a natura tributum est. Cicero.

5) Vs. 136.

