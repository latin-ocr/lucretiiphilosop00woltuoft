168

que quietae, quas neque concutiunt venti nec nubila nimbis
aspergunt neque nix acri concreta pruina cana cadens violat sem-
perque innubilus aether integit, et large diffuso lumine rident3
omnia suppeditat porro natura, neque ulla res animi pacem de-
libat tempore in ullo'' ¹). ⁴

Praeter rectam deorum cognitionem animi natura cognosci de-
bet, ne putemus nos immortales esse et post mortem multa mala
passuros, nam mortis metus „funditus humanam vitam turbat ab
imo, omnia suffundens mortis nigrore, neque ullam esse volupta-
tem liquidam puramque relinquit’' 2). Metus hic paene omnes
corripit, quin etiam eos, qui se omni metu liberos esse credunt,
mortem timere apparet et „in rebus acerbis acrius advertunt
animos ad religionem'', „nam verae voces tum demum pectore ab
imo eiciuntur, et eripitur persona, manet res’', i. c. eripitur
fallax species, quam prae se ferunt, manet vera sententia 3).
Praeterea cum mortem timeant homines, omnia, quae vitam
tueri possunt vel posse putantur, voluptates, divitias, honores,
quam strenuissime sibi quaerunt per fas et nefas, ita ut ex eo
timore plurima scelera nascantur, quin etiam homines ipsi sibi
mortem consciscant , „obliti fontem curarum hunc esse timorem'’ 4).

Vides quam gravibus acerbisque verbis Lucretius mortis timo-
rem vituperet eique fere omnia mala tribuat et fortasse credis
eum poetico furore correptum esse et a magistri via aberrantem
eius dicta exaggerasse. Sed eum legeris illud Epicuri dictum:
„tantam hominum imprudentiam esse, immo dementiam, ut qui-
dam timore mortis cogantur ad mortem'’ ⁵), cum hoc paradoxon

 

¹) ΙΙΙ, 18 seqq.

2) ΙΙΙ, 38 seqq.

³) ΙΙΙ, 53, 54, 57, 58.

⁴) ΙΙΙ, 82.

⁵) Seneca. Epist. mor. lib. III, ep. 3, 23. Duas Lucretii imagines 111: 87,
nam vel uti pueri trepidant cett. et vs. 58 eripitur persona manet rav, in eadem
Senecae epistola , quamquam aliter adhibentur, invenies. ᾧ 13: „quod vides accidere
pueris, hoc nobis quoque maiusculis pueris evenit: illi quos amant, quibus adsueve-
runt , cum quibus ludunt, si personatos vident , expavescunt ε non hominibus tantum ,
sed rebus persona demenda est et reddenda facies sua”. Cum e tota epistola appareat
quanta industria Seneca huc pertinentia Epicuri scripta legerit (cf. ᾗ 18, 22, 23),

