132

tempore id fit, mirabile non est, quoniam multa certis temporibus
fieri videmus. Idem Epicurus dicit, minus pulcris tamen ver-
bis¹): ἀνατολαὶ καὶ δύσεις ἡλίου καὶ σελήνης καὶτῶν λοιπῶν
ἄστρων καὶ κατ’ ἄναψιν ’γίνεσθαι δύνανται καὶ κατὰ σβέσιν, τοιαύ-
της οὔσης περιστάσεως (qua extingui et accendi possit: VS. 660,
61) ..... κατ’ ἐμφάνειαν θ’ ὑπὲρ γῆς καὶ πόλιν ἐπιπρόσθησιν
τὸ προειρημένον δύναιτ’ ἰὶν συντελεῖσθαι.

Eadem haec postrema hypothesis explicare potest, cur dies
crescant et minuantur, cum impares sint circuli partes, quas sol
supra terram describat et impares quoque quae sub terra cir-
culi iaceant partes, ea ratione, ut partes sub terra et partes
superiores deinceps circulos totos constituant. Cum autem sol
eo venit, ubi signifer orbis vol Zodiacus sccat circulum aequi-
noctialem, quod punctum „anni nodum'' appellat Lucretius, (non
memorat tamen duos esse eiusmodi nodos; ιἰἷ siquam dicit vs.
687 pro: iis siquis), tum „propter signiferi posituram totius or-
bis'’, qui ita est positus, ut pari intervallo septentrionem versus
de circulo aequinoctiali declinet atque meridiem versus, circuli
partes supra terram et infra sitae sunt pares⁷ pares quoque noc-
tes diesque 2). -—- Dies crescere et minui etiam inde explicari
potest, quod hiberno tempore crassior est certis in partibus aer
itaque solem impedit, quominus emergat ad ortus, aut etiam
quia alternis partibus anni ignis semina, de quibus supra sermo
erat, tardius vel citius confluere consuerunt 3). Prius placitum
Anaximenis esse videtur, quod e loco supra (pag. 130) laudato
patet, cum quo conferenda verba Plutarchi 4) : καθάπερ Ἀναξιμένης
ὁ παλαιὸς ᾤετο, μήτε τὸ ψυχρὸν ἐν οὐσίᾳ μήτε τὸ θερμὸν ἀπο-
λείπωμεν, ἀλλὰ πάθη κοινὰ τῆς ὕλης ἐπιγινόμενα ταῖς μεταβολαῖς·

τὸ γὰρ συστελλόμενον αὐτῆς καὶ πυκνούμενον ψυχρὸν εἶναί φησι,

 

¹) D. L. X. 92.

²) Lucr. V , 680-95. Cum Munr. codicum lectiones contra Lachm. defendo. Fateor
me non intellegere , qui propter signiferi orbis obliquam posituram , i. e. propter obli-
quitatem zodiaci, sol flatus aquilonis et austri distinere possit medio cursa, quod
Lachm. vult.

³) Vs. 696—704.

⁴¹) Pr. frig. 7 ‚ 3. pag. 947.

