113

aetatem posse per omnem, plagarum quia sunt expertia, sicut
inane est, quod manet intactum neque ab ictu fungitur hilum,
aut etiam quia nulla loci fit copia circum, quo quasi res possint
discedere dissoluique, sicut summarum summa est aeterna, neque
extra qui locus est quo dissiliant, neque corpora sunt quae pos-
sint incidere et valida dissoluere plaga.” Haec tria autem mundi
non sunt propria: ergo mortalis est ¹). Quartum denique argu—
mentum sumitur ex aquae et ignis perpetuo certamine. Ali-
quando fortasse alterum superabit, ut poetae canunt iam antea
Phaethonte a recta via aberrante solem omnia torruisse, et
aquam quoque iam superasse Deucalionis tempore 2). Hoc argu-
mentum tamen ante tertium ponere mallemus, nam mirum in
modum hoc tertium, quod alius est generis ratiocinationis, inter-
rumpit tria reliqua, praeterea Lucretius vulgo eiusmodi argu-
menta, quae ratione nituntur neque usu vitae et consuetudine,
ultima ponit. Cf. III. 819 seqq. Sed coniunctio deniqne im-
pedit, quominus ordinem mutemus: fortasse poeta hoc quar-
tum ultimum esse voluit quoniam artem poeticam respicienti pul-
cherrimum est eoque dignissimum, quod argumentationem con-
cludat. Tria illa argumenta autem conferenda sunt cuin Stoico-
rum sententia ³) ἓ ἀρέσκει δ’ αὐτοῖς καὶ φθαρτὸν εἶναι τὸν κόσμου,
ἅτε ’γενητὸν τῷ λόγῳ τῶν δι’ αἰσθήσεως νοουμένων, οὗ τά τε
μέρη φὲαρτίι ἐστι καὶτὸ ὅλου “ τὰ δὲ μέρη τοῦ κόσμου
φθαρτά” εἰς ἄλληλα γὰρ μεταβάλλει· φθαρτὸς ἄρα ὁ
κόσμος· καὶ εἴ τι ἐπιδεκτικόν ἐστι τῆς ἐπὶ τὸ χεῖρον
μεταβολῆς, φὲαρτόν ἐστι · καὶ ὁ κόσμος ἄρα· ἐξαυχμοῦται
’γὰρ καὶ ἐξυδατοῦται.

Mundus dissolubilis est quoniam initium habuit. Quomodo
autem omnia formata sint nunc explicaturus est poeta. Neque
consilio deorum neque niente decretoque atomorum hoc factum
est, post multas ex aeterno tempore collisiones, tandem ita con-

¹) Vs. 351—79. Simile argumentum Plut. plac. I. 5 Platoni tribuit: mundum
unicum esse, ἐκ τοῦ μὴ ἔσεσθαι αὐτὸν ἄφθαρτον, ἐὰν ᾖ τι ἐξωτέρω αὐτοῦ.

²) 380—415.

³) D. L. VIII, 1 , 141.

