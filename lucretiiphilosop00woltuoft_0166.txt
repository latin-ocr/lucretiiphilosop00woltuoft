152

solis sermo sit. Descriptio procul dubio non est elaborata et
perfecta. Nam qua vi haec saxa, flammae, cett. eicerentur ex-
posuit, sed haec tantum pars cst totius phaenomcni. Poeta etiam
locutus est de aliis phaenomenis , quae si explicasset , facilius quid
velit intellegeretur, cum phaenomena haec ex Epicuri monte
revera cum totius mundi condicione cohaereant. Dixit enim
„flammescere caelum: id quoque enim fit, et ardescunt caelestia
templa, et tempestates pluviae graviore coortu sunt, ubi forte
ita se tetulerunt semina aquarum’' ¹). Magnae et vehementes
eruptiones vulgo non sine tonitru, fulmine, tempestate cett. fiunt.
Illud „ardescunt caelestia templa’' non solum exprimit flammas
e montis faucibus erumpentes in caelo refulgere, verum etiam
ipsum caelum fulminibus ardescere et quasi una cum terra mo-
veri et turbari. Ergo cum haec caelestia phaenomena una cum
montis eruptione unum horribile spectaculum praebeant, poeta
monuit, „ut reminiscaris summam rerum esse profundam et videas
caelum summai totius unum quam sit parvula pars, homo terrai
quota totius unus” ²), quoniam ita tantummodo ingens et mirabile
hoc phaenomenon intellegi potest, si statuis undique e caelo et
terra huius mali semina tamquam in ulcus confluere et subito
erumpere. — Ipsum Lucretium Aetnae montis eruptionem vidis,
sc confirmare haud ausim: in descriptione eius nihil est, quod
id ostendat: neque eruptionem, quam vs. 641 seqq. memorat,
eo tempore, quo poeta vivebat, factam esse constat. Epicurum
de iis rebus scripsisse, videre licet e Senecae nat. quaest. II,
cap. 20. Seneca ibi de terrae motibus et aliis eiusmodi phaeno-
menis locutus , postquam praestantissimorum antiquitatis philosopho·
rum opiniones retulit, sic porgit: „Omnes istas posse esse cau-
sas Epicurus ait pluresque alias temptat et alios, qui aliquid unum
ex istis esse affirmaverunt corripit, cum sit arduum de his quae
coniectura sequenda sunt aliquid certi promittere''. Hoc plane
cum omnibus, quae de Epicuri doctrina et indole nobis nota
sint, concinere, ostendere non opus erit. Deinde refert Epicuri

 

¹) Vs. 669 seqq.
²) Vs. 649 seqq.

