182

cognosci potest, si quomodo omnia exstiterint inquiris. Ergo in
hoc mundo sunt quaev „foedera naturae'’ appellat Lucretius, quae
vigent donec res in suas atomos dissolvantur, in mundi confor-
matione autem eiusmodi foedera deerant. Haec doctrina Empedoclem
auctorem habuit. „Inerat enim, in ipsis elementis vitalis vis,
quae sponte sua effecit, ut variae animantes variaque corpora
principio exsisterent, non ob utilitatem aliquam nec certo con-
silio condita et formata, sed ultro ac naturali quodam instinctu,
prouti variae elementorum partes variis modis inter se concurre-
rent, ὅπη συνέκυρσευ ἕκαστα ¹).’' Lueretius autem distinctius et
accuratius eam exposuit I, 1021—10343 IV, 822—8763 V,
783—925. lnde tamen non sequitur eum suo marte Empedocli
studuisse. Quod si fecisset mirum esset eum numquam Empedo-
clem auctorem suum laudasse, praesertim cum tantae et tam
graves sint partes totius doctrinae, quas mutuatus esse dicitur.
Praeterea quid obstat, quominus statuamus poetam Epicurum so-
lum secutum esse, cui haec doctrina imprimis contra Aristotelem
defendenda erat? Eum id revera fecisse facile vides ex D. L.
X, 75: ἀλλὰ μὴν ὑποληπτέον καὶ τὴν φύσιν πολλὰ καὶ παντοῖα
ὑπὸ τῶν αὐτῶν πραγμάτων διδαχθῆναί τε καὶ ἀναγκασθῆναι · τὸν
δὲ λογισμὸν τὰ ὑπὸ ταύτης παρεγγυηθέντα καὶ ὕστερον ἐπακριβοῦν
καὶ προςεξευρίσκειυ, cett. Cur igitur discipulum aliunde sump-
sisse quod ipse magister ei afferret, putares?

Hactenus de iis quae re, non forma Lucretius ex Empedocle
sumpsisse dicitur. Hoc quidem speramus fore ut cuique pateat,
quod ad ipsam philosophiam pertineat, nihil poetam ad doctrinam
Epicuri addidisse vel in ea mutasse et quae aliorum philosophorum
placita afferat, ex ipsius Epicuri magna copia scriptorum ea hau-
riri potuisse. Quod si constat, nolumus tamen negare multa e
Graecis poetis sumpta esse ad carmen exornandum, ad orationis
lumina afferenda, quae tamen hic nobis non sunt enumeranda 2).

¹Etiam Empedocli eiusmodi pauca poetam debere, etsi difficile

 

¹) Karsten, pag. 413. cf. 359. Lange Ι, p. 24, 107.
²) Cf. Munroi editionem ‚ qui accurate eos locos contulit et Reisacker‚ in Quaest-

Lucret.

