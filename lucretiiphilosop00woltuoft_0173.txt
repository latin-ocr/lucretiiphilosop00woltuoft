159

οὐκ ἐθέλει . . . βύσσῳ δὲ {aunarii κόκκου καταμίσγεται (ἄνθος). Miill,
fr. Emp. 340, 41, 42. Laudes igitur huius doctrinae qaaliscum-
que Epicureis tribui non possunt ¹).

Haec carminis pars, quae de magnete agit, cum per se con-
stet neque cum praecedentibus vel sequentibus versibus coniuncta
sit, quae nunc sequuntur ex mente poetae excepisse debent
locum de Avernis. Ibi enim Lucretius docuit esse quosdam
mortiferos vapores e terra vel paludibus surgentes, qui „spatium
caeli quadam de parte venene(n)t'’ et animalia necent. Similem
causam profert morborum imprimis pestilentiae (vs. 1090—1137).
Multa sunt primordia nobis perniciosa, quae congregata et cu-
mulata „aut extrinsecus ut nubes nebulaeque superne per caelum
veniunt, aut ipsa saepe coorta(e) de terra surgunt, ubi putorem
umida nactast intempestivis pluviisque et solibus icta”. Etiam
aer et aquae, cum incolis sint salutaria, peregrinis saepe sunt
perniciosa: „nonne vides etiam caeli novitate et aquarum temptari
procul a patria qui cumque domoque adveniunt ideo quia longe
discrepitant res ?’' (vs. 1103 seqq). In hoc phaenomeno latet
causa pestilentiae. Nam proinde atque homines in aliam terram
migrare possunt, aer vel caelum nobis perniciosum e remota
regione ad nos se conferre potest et aerem nostrum corrumpere
aut in aquas et fruges cadere: itaque possunt morborum semina
in corpora nostra intrare. —— Hanc partem denique illustrat et to—
tum opus concludit poeta pulcra et elata descriptione pestilentiae, quae
quondam „finibus in Cecropis funestos reddidit agros vastavitque
vias, exhausit civibus urbem”. Haec descriptio cumin multis
congruat cum Thucydidis narratione II , 47-54, non mirum est ple—
rosque censere Lucretium hanc partem e Thuc. scriptis addidisse,
ut totum opus quasi coronaret. Omnia reputans tamen addubi-
tare ausim, num ipse poeta. Thucydidis opus inspexerit. In toto
carmine tantam partem invenimus nullam, quam non ex Epicuro
sumpserit poeta. Ergo nisi firmis argumentis vincimur, conce-
dere non possumus eum hic a vulgari sua ratione aberrasse.

 

¹) Ut Langio placuit in Gesch. des Material. I, pag. 120.

