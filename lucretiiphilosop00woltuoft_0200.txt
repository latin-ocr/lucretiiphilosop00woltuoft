186

men naturam, quae poetae animi impetum philosophis praeceptis
comprimi noluerit. Poetae ardens et fervens ingenium saepe
mediis in languidis placitis exponendis subito prorumpit. Quod
autem imprimis legentis animum corripit est vehementia, qua vete-
rem religionem impugnat suamque doctrinam defendit. Hoc
certamen contra deos hominum cervicibus quasi onus impositos
est vinculum, quod omnes carminis partes coniungit, est cen-
trum e quo omnes radii ad circuitum ducunt. Haec superstitio-
nis pugna eloquentem eum reddit, ita ut Suadam in labris eius
sedem habere dicas, nam ipse quondam iis vinculis erat ligatus,
a quibus alios liberare cupit. Graves vehementesque debent dolores
et angores hunc animum vexasse et turbasse, antequam Epicuri
ἀταραξία ei contingeret, antequam exclamare posset: „nos exaequat
victoria caelo.'’ Tum noctes vigilavit serenas ¹) quin etiam in
somnis hoc egit ut naturam quaereret rerum 2) et inventam ver-
sibus exponeret. „Floriferis ut apes in saltibus omnia libant ³),
sic diu dulcique conquisivit labore 4) ex multis Epicuri seriptis
ea, quae ad tranquillitatem homini reddendam essent apta. Om-
nia, quae huo referri non poterant, omisit poeta. Cum autem
certo consilio quae ad suum propositum assequendum essent apta
selegerit, commune vinculum hisce partibus deesse non poterat.
In universum dispositio carminis poetae est, quamquam in sin-
gulis phaenomenis explicandis ordinem, quem Epicurus praebuit,
interdum servavit. Congruens cum gravitate operis est oratio
poetae, gravis et elata, multis luminibus illustrata, comparationibus
exornata , quarum pleraeque ab ipso Lucretio inventae videntur 5),
etsi non desunt , quae ab Epicuro originem ducant 6). Omnibus de-
nique perpensis gaudeamus cum ex Epicureorum scriptorum nau-
fragio hoc unum fere integrum discipuli opus ad nos pervenerit,
dum magistri languida et garrula et iniucunda scripta interierunt.

 

¹) Ι , 142.

2) IV, 965, 69.

3) ΙΙΙ, 11.

⁴¹) ΙΙΙ, 419.

⁵) ΙΙΙ, 833, 1025 , 1034; V, 1303. Huc refero multas e Graecis poetis sump-
tas imagines.

⁶) Cf. Ι, 739, V, 111 et Cic. de Nat. deor. ΙΙ, 1015 seqq.; V, 540.

1429 4

 

