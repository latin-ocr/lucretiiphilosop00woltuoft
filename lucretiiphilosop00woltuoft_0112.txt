98

sunt φανταστικαὶ ἐπιβολαὶ τῆς διανοίας, quales sunt Centauri
Cerberique imagines insanorumque imaginationes, quas libero
quodam motu animus sibi fingit, insitas coniungens imagines ¹).
Etiam extrinsecus in animum inferri possunt, postquam e con-
iunctione simulacrorum sunt factae, ut supra diximus.

Omnia reputantibus nobis videtur poeta non in mente habuisse
uberius canonicam doctrinam exponere, quam ad physicam doc-
trinam exponendam necesse esset: quod dum facit, multas diffi-
cultates remanere vidit, quae libro demum rursus perlecto paucis
verbis indicavit, ut postea suo loco eas solveret. E multis porro
indiciis manifestum est, poetae opus suum perlegenti multa in
mentem venisse, quae arte cum tota doctrina cohaererent atque
etiam ad deorum metum ex animis expellendum utilia essent,
quae tamen praeteriisset. Haec deinde addidit neque in totum
opus ita intexuit, ut quasi cum eo coalescerent. Huiusmodi sunt
vs. 822—876 2).

Ex iis, quae praecedunt, cuique patebit ex Epicuri doctrina
causas finales quae dicuntur in universo non esse: omnia quae
sunt casu quodam et fortuito facta sunt. Nihil autem est in quo
prius finem quendam expetitum esse credere possimus quam in
sensibus et membris nostris, quare Stoici diebant: „nihil horum
esse fortuitum et haec omnia esse opera providae sollertisque na-
tu1·ae''³)‚ et „hominum causa factum esse mundum quaeque in eo
sint omnia''4). Contra Epicurus 5) eumque sequens Lucretius
ostenderunt procul esse „ut credere possis (sensus et membra)
utilitatis ob officium potuisse creari''. Principium eorum doctri-

¹) D. L. X. 62 τὸ θεωρούμενον τῷ κατ’ ἐπιβολὴν λαμβανομὲνῳ τῇ
διανοίᾳ opponitur: utrumque semper est verum, quoniam vel ad simulacra vel
ad anticipationes referendum est.

2) Cf. Lachm. Praeterea lacuna est post vs. 821 cs. D. L. X. 51. Steinhardt,
in Ersch. et Grub. sub voce Epicurus. Susemihl, Philol XXXIII, pag. 443 versus
sic ordinat: 907—1036‚ 858—906 , 822—857.

³) Cic. de Nat. Deor. II. 128.

4) cic. 1. 1. 133.

⁵) D. L. X. 75, 76. Lucretium eum ad litteram secutum esse videre lieet θ

Lactantii de Opis. cap. 6. „Quid ais Epicure? Si non sunt ad. videndum oculi nati,

cur igitur vident? Postea, inquit, usus eorum apparuiffl-

