185

a Democrito discrepabat, etsi constantius semper hic ratiocina-
tur, tamen quoniam cum Epicuri ethicis principiis cohaerebant,
stabilia esse debebant. Sic, ut hoc utar, declinatio atomorum ab
Epicuro inventa, quomodo libera nos utamur voluntate explicare de-
buit, quod placitum inter gravissima totius ethices Epicureae exstabat.
Itaque ipsa doctrina fines praescripsit, quos transgredi non licuit:
quae certa aut incerta essent, accurate erat indicatum. In scho-
lam Epicureorum hoc saepe iteratum Lucretii dictum quadrat:
„quodcumque suis mutatum finibus exit, statim id mors est
illius quod fuit ante”: qui magistri principiis, animi tranquilli-
tatem summum esse bonum, naturam omnia ex atomis constru-
xisse diis expertem, sensus solos quid verum sit diiudicare, non
assentiebatur a schola excludebatur, qui ea probabat, reliqua
negare non poterat. Ipse Epicurus constantiam eam consequen-
tem esse doctrinae evidentiae credidit, quin etiam cum hominum
corporis statu, ergo cum atomorum forma et „positura” eam con-
iunxit. Ἀλλὰ καὶ τὸν ἅπαξ ’γενόμενον σοφὸν μηκέτι τὴν ἐναντίαν
λαμβάνειν διάθεσιν μηδὲ πλάττειν ἑκόντα · πάθεσι μᾶλλον συσχε-
θήσεσθαι · οὐκ ἂν ἐμποδίσαι πρὸς τὴν σοφίαν · οὐδὲ μὴν ἐκ πάσης
σώματος ἕξεως σοφὸν ’γενέσθαι ἂν οὐδ’ ἐν παντὶ ἕὲτνει ¹). Sapien-
tem dixit δογματιεῖν τε καὶ obi< ἀπορήσειν 2).

Denique restat ut paucis quae sint Lucretii carminum merita
narremus, ne forte putes nos eum opus supervacaneum scrip-
sisse censere. Lucretius est poeta Poesin autem ut ceteras
artes Epicurus non magni duxisse videtur, cum eam puerilem
delectationem vocaret et potius voluptatis quam utilitatis causa
exercendam 3). Lucretius ut fidelis magistri discipulus, idem con-
firmare audet, cum IV vs. 10 seqq. canat se poetica forma uti
vel „musaeo dulci contingere melle'’ rationem, plerumque quae
videatur tristior esse, ut, quemadmodum medici pueris amara
medicamenta „contingant mellis dulci flavoque liquore ut puero-
rum aetas improvida ludificetur'', sic quoque pulcra poetica forma
aridam et multis iniucundam doctrinam exornet. Laudemus ta-

 

¹) D. L. X, 117.
²) D. L. X, 121.
³) Cic. de Fin. Ι. Plut. Non posse suav. vivi cett. D. L. Χ, 120.

