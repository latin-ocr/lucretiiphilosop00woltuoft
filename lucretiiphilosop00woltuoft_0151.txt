137

logi fere omnes caeli latebras possunt perlustrare, carerent, ne-
que in rebus mathematicis admodum versati essent , non potuerunt
e tot variis rationibus doctrinisque, ceteras excludenteS, unam
solam probare, si quidem reliquae rationi et notis phaenomenis
nihilo magis repugnabant ¹). Ea constantia tamen, ut vidimus,
non prohibuit, quominus aliam explicationem alii praeferrent, si
modo nulla excluderetur. Scientiae rationem et principium respi-
cienti, inter antiquos Epicurei proximi nostrae aetatis scientiae
et quasi affines videri debent 2ζ); quin imo in Phaenomenis expli-
candis interdum multorum saeculorum studia praesentiebant.

Quoniam de caelestibus corporibus satis disputavit poeta, nunc
redit „ad mundi novitatem et mollia terrae arva, novo fetu quid
primum in luminis oras tollere et incertis crerint committere
ventis'' 3).

„Merito maternum nomen adepta terra’' est, „e terra quoniam
sunt cuncta creata’'. Primum plantae sunt ortae, tum „mortalia
saecla”, nempe omnium generum animalia. Inter quae rursus
aves primae „ova relinquebant exclusae tempore verno'’, deinde
animal omne, „quod in magnis bacchatur moutibu' passim'’, tum
humanum genus 4). Modum , quo mortalia saecla terra prodidit sic
depinxit poeta: „multus enim calor atque umor superabat in arvis
„(avibus natis), hoc ubi quaeque loci regio opportuna dabatur,
„crescebant uteri terram radicibus apti3 quos ubi tempore maturo
„patefecerat aestus infantum , fugiens umorem aurasque petessens,
„convertebat ibi natura foramina terrae et sucum venis cogebat fun-

¹) Nimis praefracte Zellerus loqui videtur, cum Epicurum hanc rationem ad
totam physicam doctrinam adhibuisse dicat: So ausfiihrlich sich daher auch sehon
Epikur selbst mit der Physik beschaftigte ‚ so wenig hielt er doch eine Sicherheit
der naturwissenschaftlichen Ergebnisse im Einzelnen fiir nothwendig ‚ oder auch nur
fiir moglich, cett. ΠΙ, 1, pag. 368. Cum de meteoris agit Epicurus nullum phi-
losophum redarguit, nisi qui diis tribuunt, quod ipsa natura efficit: in ceteris phy-
sicae partibus tamen eandem rationem non sequitur3 plures philosophos eum
refellisse iam demonstravimus. In iis rebus summa evidentia quaerenda est.

²) Renan, Dialogues philos. pag. 54: „l'ecole epicurieune, la grande ecole scien-
tifique de l’antiquit63‘

3) Vs. 780 seqq.

4) Vs. 783 seqq. , 823 seqq.

