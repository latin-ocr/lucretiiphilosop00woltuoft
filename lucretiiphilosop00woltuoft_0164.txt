150

non opus est. Satis erit si ostenderimus Lucretium magistri
placita tantum referre. Ut 11οο videas cf. vs. 96—160 cum D.
L. X. 100, vs. 161—322 cum D. L. X. 101 et 102, vs. 323—378
cum D. L. X. 103, quod cum feceris et in mentem revocaveris
Epicuri epistolas tres eorum tantum esse epitomem quaein libris
XXXVII περὶ φύσεως copiosius exposuerit, patebit Lucretium non
sua inventa tradere. Epicurus hanc partem doctrinae hisce verbis
concludit ι)ῖ καὶ κατ’ ἄλλους δὲ τρόπους πλείονας ἐνδέχεται κεραυ-
νοὺς ἀποτελεῖσθαι, μόνον ὁ μῦθος ἀπέστω · ἀπέσται δέ, ἐάν τις
καλῶς τοῖς φαινομένοις ἀκολουθῶν περὶ τῶν ἀφανῶν σημειῶται.
Item Lucretius post expositam doctrinam monet ne credamus
Tyrrhenis carminibus aliisque eiusmodi hariolationibus quasi dii
irati fulmina demittant: inania sunt haec, cum ipsa phaenomena
iis repugnent 2). Deinde Epicurus presteres quomodo fiant docet,
idem Lucretius vs. 423—450. Quae tum apud eum sequuntur
de nubibus vS. 451—94, de pluvia vs. 495—526 , ut supra dixi-
muS, Epicurus explicat in epistola ad Pythoclem paragr. 99.
Quae de terrae motibus referuntur vs. 535—607 apud Epicurum
invenies l. l. 105. Poctam tamen aliud Epicuri opus secutum
esse quam epistolas apparet ex initio huius partis , ubi terra dici-
tur „supter item ut supera ventosis undique plena speluncis (essc)”
cett. „undique enim similem esse sui res postulat ipsa 3)”. Haec
postrema verba enim referenda sunt ad legem de ἰσονομίᾳ , quam
Epicuro placuisse Cicero refert in libris de Natura deorum ⁴).
Praeterea quae apud Lucretium copiosius quam in epistola exponun-
tur ex Graeco fonte ducta esse coniicias ex exemplis v. 585,
quem fontem ipsius Epicuri scriptum aliquod esse probabile est
eo quod Epicurum uberius dc hac quaestione exposuisse quam in
epistola, apparet ex Seneca nat. quaest. VI. cap. 20 ⁵).
Ingeniose poeta Aetnae eruptionis causas exponit. Inter omnia
bona, quibus Epicuri doctrina ceteras omnes superabat, hoc erat

¹) D. L. X. 140.

2) Vs. 379-422,

³) Vs. 542.

⁴) 1 ‚ 50: „aequabilis tributio: ut omnibus omnia paribus paria respondeant”.
⁵) Cf. infra p. 152.

