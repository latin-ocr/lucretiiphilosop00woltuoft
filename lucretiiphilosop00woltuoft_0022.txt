8

Ovidius: „Carmina sublimis tunc sunt peritura Lucreti, exitio
terras cum dabit una dies''¹) et Vergilius, cuius iudicium satis
apparet e multitudine locorum ab eo e poeta nostro sumptorum 2).
Etsi in confesso est multas magnasque partes Lucretiani carminis
languidas esse et fere prosae orationi similes, tamen mirum est
eruditissimi et bonarum artium peritissimi Lessingii iudicium a
ceterorum ita discrepare, ut haec verba scripserit: „Lucrez 'und
seines Gleichen sind Vei-smacher aber keine Dichter. Ich leugne
nicht, dass man ein System in ein Silbenmaass, oder auch in
Reime bringen kenne, sondern ich leugne dass dieses in ein

 

Stoicorum et Academicorum tum in Epicureorum familiis, quae cuique viro docto
essent nota et pervulgata. De Epicuro Lucretius dixit: „Atque omne immensum
peragravit mente animoque” (1, 74) , Cicero autem: „qui infinitas regiones, qua
nulla esset extremitas, mente peragravisset; (de Fin. ΙΙ, 31); Lucretius dixit:
„Nam iam saepe homines patriam carosque parentes prodiderunt, vitare acherusia
templa petentes’' ΙΙΙ, 85 , Cicero autem: „Mortis metu . . . . multi parentes, multi
amicos, nonnulli patriam perdiderunt ‚'' (de Fin. Ι, 15). Sed, ne plura laudemus,
hi loci non tam sunt congruentes , quin explicari possint e communi Epicuri scrip-
torum usu. Martha porro laudat: „Viam monstravit'' (VI ‚ 27). „Omnes monstret
vias'’ (de Fin. Ι, 14); „Cura semota metuque'’ II , 19, „Ut sine cura metuque
vivamus'' (de Fin. I ‚ 15). Sed quis non videt horum locorum parvam et fortuitam
similitudinem non posse probare Ciceronem eos e Lucretii carminibus hausisse?

Nihil est ‚ quod nobis persuadet ‚ Ciceronem Lucretii opus accurate legisse. Quod
si ita est, ille Cicero, quem Hieronymus ‚ e Suetonio fortasse ‚ nomine indicat , est
Quintus frater; quod optime convenit cum epistolae verbis supra laudatis. Quintus
prior scripsit Marco, eius iudicium quaerens de Lucretii carminibus ‚ cumipse
opinaretur ea magni poetae ingenio digna esse. Marcus, qui extremis tantum labris,
ut ita dicam, ea gustaverat ‚ et mox viderat nexum partium in hoc opere debiliorem
esse et laxum , ei respondet paucis verbis: „Lucretii poemata, ut scribis ita sunt:
multis luminibus ingenii, non multae tamen artis.'' Nam multa ingenii lumina in
iis esse, satis apparebat: totum opus tamen ‚ imprimis collocatio sive dispositio non
eiusmodi erant in opere nondum perfecto ‚ quae Ciceronis praeceptis satisfacere pos-
sent: et in iis praeceptis tamen observandis cum maxime artem posuit. Wesenbergii
lectionem: „multis luminibus ingenii, multae etiam artis'' ‚ probare non possumus
Ex Ciceronis mente multa ars Lucretii carminibus tribui non potest.

¹) Amen, I, 15, 23.

2) Gellius ‚ Ι , 21 : ‚, Non verba autem sola sed versus prope totos et locos quoque
Lucretii plurimos sectatum esse Vergilium videmus.'' Cf. Munroi editionem, qui
multos affert eiusmodi locos ad 111 ‚ 451. Imprimis autem conserendus est Macrobii
saturnaliorum liber VI ‚ ubi invenies sexcentos locos, ut ita dicam, quos Vergilius
secutus est. Ludovicus Ianus autem in notis locos Vergilianos adscripsit. Hunc
fontem Munrous non memorat, ni fallor.

