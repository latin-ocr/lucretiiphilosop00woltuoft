181

autem Lucretius inducere non potest, apud eum secundm gra-
vitatis rationem eiusdem generis atomi confluunt, ut pagina 114
ostendimus. Omnino igitur versus laudati discrepant re et simi-
litudo formae est fortuita. Vs. 378 seqq. etiam minus sunt apti,
qui conferantur, cum ad doctrinam de rerum cognitione referri
debeant: γαίῃ μὲν ’γὰρ γαῖαν ὀπώπαμεν, ὕδατι δ’ ὕδωρ cett.

Ritterus IV, pag. 98 censet Lucretium Empedoclis sequi sen-
tentiam V, 837 seqq. narrantem qui animalia prima nata sint e
terra, imprimis autem monstra et portenta. Sed pag. 141 de-
monstravimus hunc locum optime cum Epicuri verbis in Epist.
ad Herod. 75, convenire. Quodsi in brevi hac epistola hanc
rem iam attigit et principium naturae in primis animalibus pro-
creandis adhibitum exposuit, non dubium est eum in libris 37
περὶ φύσεως amplius de hoc loco exposuisse et Lucretium ex iis
hausisse, praesertim cum neque 837 seqq, ubi cum Empedocle
congruit, neque 878 seqq., ubi eum oppugnat, eum nomine
indicarit.

Merito Langius ¹) laudat elatam cogitationem eorum, qui to-
tum mundum omniaque, quae continet, omnibus causis finali-
bus, quae dicuntur, omissis, ex atomorum solo motu explicare
conantur, ut Empedocles, Epicurus, Lucretius fecerunt. Cave
tamen ne casu et forte fortuna atomos eas complexiones iniisse
putes, si quidem vulgarem sensum iis vocabulis attribuis. Nam
hoc tantum casu factum est, ut rerum primordia incerto tem-
pore incertisque loci spatiis a recta linea declinasse coeperint
itaque fati foedera ruperint. Cum autem semel ita se moverent,
ut collidi possent, eos congressus tandem atomi connectere de-
buerunt, quibus hic mundus viget, nam infinito spatio infinitaque
tempore semel positis, omnes, quae cogitari possunt, complexio-
nes atomorum reapse fieri debent. At inter has complexiones
„possibiles” haec una est, quae ita atomos iunxit, ut omnes res
omnesque motus, quae in hac natura miramur, efficere debeat:
haec igitur aliquando fieri debebat. Idem principium, quod fieri
possit, id revera fieri debere, ubique per totam naturam

 

¹) Gesch. des Mater. pag. 107.

