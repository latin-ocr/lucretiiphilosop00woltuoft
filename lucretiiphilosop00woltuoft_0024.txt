CAPUT PRIMUM.

DE ATOMlS.

(Lucr. lib. I).

Quoniam in se est absolutum Lucretii opuS, ipsius rerum trac-
tandarum ordo servandus esse nobis visus est: exponemus igitur
doctrinam 1⁰ de atomis, 2⁰ de mundi ex atomis ortu, 3⁰ de animo,
4⁰ de simulacris et logica, 5⁰ de meteoris et 6⁰ de iis naturae
phaenomenis, quae in libro sexto tractantur, deinde moralem
eius doctrinam, per totum opus dispersam, cum Epicuri ethice
comparabimus, quo facto de nexu omnium placitorum, de poetae
et philosophi meritis in ultima libri parte loquemur. Omnibus,
quae ex Epicuri scriptis colligere potuimus adiectis locis quousque
Lucretii cum Graeci philosophi doctrina congruat, patebit: ubi
inter se differunt amplius res tractanda erit.

Hanc rationem autem viamque in locis laudandis secuti sumus.
Ubi ex ipsius Epicuri fragmentis testimonium afferre non potui-
mus, ad Democritum confugimus, quem, ut plures veterum scrip-
torum et ipsa utriusque philosophi fragmenta testantur ¹), Epicurus
secutus est. Leucippus autem et Democritus unius eiusdemque
philosophiae auctores esse videntur, quamobrem utrumque, tam-
quam Epicuri exemplar, laudavimus. Quoniam porro constat,
et in sequentibus demonstrabitur, Lucretium illos veteres philo-
sophos non legisse, nobis licuit, locos ex eorum scriptis sumptos,
tamquam a poeta ex Epicuri scriptis collectos, laudare. Similemv
denique rationem sequi in Aristotele laudando licere nobis visum

 

¹) Merito D. L. X ‚ 4, ei obicitur quod τὰ Δημοκρίτου περὶ τῶν ἀτόμων...

ὡς ῑδια λέγει.

