156

texeret, coactus est „nimium longis ambagibus'' ad ipsas expli-
cationes adire ‚ praesertim cum metueret ut auditores eum intel-
legerent. Epicurei cum nihil esse praeter atomos et vacuum
statuerent et omnes in hac natura agentes deos et occultas dae-
monum vires esse negarent, et tamen explicare deberent quomodo
res intervallo distantes mutuo se afficerent et tamquam inter se tan-
gerent, quasi coacti erant ut fluctus materiae sive atomorum
perpetuo e rebus emanare docerent. Calor, quem prope ignem
stans sentio, nihil est quam fluctus ab igne atomorum, item fri-
gus, odor, color, sapor. Omnino omnes eae effluxiones eaedem
esse videntur sed earum effectus differunt secundum sensus, qui-
bus percipiuntur (vs. 984). Praeterea differunt secundum natu-
ram rerum a quibus defluunt atque eo , quod nonnullae a super-
ficie, aliae ex interiore rerum parte profluunt. Hisce praemissis
(vs. 921—935) porro monet poeta nullum esse corpus adeo solidum,
quod hisce fluctibus quodammodo penetrari non possit (vs. 936—
958). Deinde haec emissa corpuscula non omnes homines et
bestias eodem modo afficere (vs. 959—978). Denique non omnes
res eadem ratione inanibus spatiolis esse permixtas ita ut aliae
aliis fluetibus penetrentur (vs. 979—997). Tum demum res ex-
plicatur. Ex magnete et e ferro , parvo intervallo ab eo distante,
aestus sive fluctus atomorum emanat, sed e magnete crassior et
validior quam e ferro: hic aestus ex magnete emanans aerem
discutit et propellit, ita ut inane vacuum existat. Quomodo hoc
fieri possit, 11011 perspicuum est, nam si semina e magnete efflu-
entia aerem propellunt vacuum existere non potest quoniam
haec semina loca occupabunt ab illo relicta. Sed poeta dicit
vacuum fieri inter magnetem et ferrum. Tum primordia ferri,
quae ex eo emanant, statim cadunt in vacuum illud et totum
ferrum secum ducunt, quod praeterea ab aere post id locato
propellitur (vs. 998—1041). Interdum ferrum a lapide recedit,
cum aes interpositum est, nam semina ex aere profluentia
prius in ferri foramina penetrant quam magnetis aestus, qui
deinde, haec semina propellens, simul ferrum in quo sunt propellit
(vs. 1042—1055). Quaerenti, cur non omnes res amagnete pro-
pellantur, cum tamen perpetuo ex eo aestus ille fluat, respondet

1

