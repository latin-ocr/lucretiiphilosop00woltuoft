157

poeta nonnullas nimis esse graves, quominus propellantur hoc
aestu ut aurum, alias nimis ita raro esse corpore, ut aestus per-
volet intactus, velut „lignea materies'' (vs. 1056—1064).

Inde a vs. 1065 Lucretius laudat nonnulla exempla ut demon-
stret alias res facilius cum alliis se coniungere. „Saxa vides
primum sola colescere (coalescere) calce, glutine materies taurino
iungitur uno, ut vitio venae tabularum saepius hiscant quam laxare
queant compages taurea vincla (id est: tabulas ruptas, cum frag-
mina glutine refecta sunt et rursus coniuncta, saepius alio loco , ubi
venae in ligno apparent, rumpi et hiscere vides quam ubi glutinum,
quod praestantissimum fieri ex cornibus taurorum et genitalibus
Plinius refert, scissas partes continet). vitigeni latices aquai fonti-
bus audent misceri, cum pix nequeat gravis et leve olivom . pur-
pureusque colos conchyli iungitur uno corpore cum lanae, dirimi
qui non queat usquam, non si Neptuni fluctu renovare operam
des, non, mare si totum velit eluere omnibus undis.’' Haec
tamen qui praecedentes versus illustrare possint vix perspicitur.
In exemplis enim laudatis rerum coniunctio fit similitudine qua-
dam et congruentia atomorum et spatiolorum in rebus. ⁷,Quorum
ita texturae ceciderunt mutua contra, ut cava conveniant plenis,
haec illius illa huiusque inter se, iunctura haec optima constat”
(vs. 1084—86). Ergo alterius rei atomi ita cum alterius atomis
coniunguntur, ut vix secerni possint. At in superiore explicatione
sunt aeris ictuS, qui res coniungunt, neque atomi inter se connec-
tuntur. Videntur igitur illa exempla potius ad aliam doctrinam
referenda esse, quam poeta paucis verbis tantum attigit vs. 1087
seqq: „est etiam, quasi ut anellis hamisque plicata inter se
quaedam possint coplata teneri3 quod magis in lapide hoc fieri
ferroque videtur'’. Secundum hanc doctrinam res sic explicanda
est. Cum ex magnete tum e ferro atomi emanant: hae atomi
ea sunt natura, ut facile inter se iungantur , sunt quasi annellis
hamisque praeditae, ut antea iam dictum est nonnulla genera atomo-
rum ita formata esse, ut facile connectantur et aegre relaxentur.
Ut in aliis sic in hoc phaenomeno explicando quoque poeta duas
admisit vel plures rationes, quas cum Epicuri doctrina convenire
statim ostendemus. At ut nunc sunt versus collocati in mss.

