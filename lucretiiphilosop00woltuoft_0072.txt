58

relaturum esse Epicuri doctrinam. Incipit a mortis timore, quo
iustam de animo doctrinam exponens homines liberare cupit.
Epicuri enim et Lucretii aetas, quae utraque scientiarum cultu
et civium in bonis prosperitate florebat, tamen hoc metu impri-
mis angebantur, quod cum e multis scriptis tum e D. L. X.
124 seqq. et Ciceronis libr. Ι Disp. Tusc. quo de morte contem-
nenda agit, effici potest.

Miser rei publicae status, veteris deorum cultus et fidei interitus,
philosophorum sibi vicissim repugnantes doctrinae in causis
sunt. Οἱ πολλοὶ, Epicurus inquit , τὸν ,θάνατον ὁτὲ μὲν ὡς μέγιστον
τῶν κακῶν φεύγουσιν, ὁτὲ δ’ ὡς ἀνάπαυσιν τῶν ἐν τῷ ζῆν κακῶν
ποθοῦσιν ¹). Vulnera vitae non minimam partem mortis formidine
aluntur, exclamat poeta 2). Quoniam post mortem multos dolores
patientur, ut homines opinantur vulgo, per fas et nefas gaudia
appetunt, ut tristes mortis minas, quae animos vexant, volup-
tatibus sopiant. Quin etiam in tantum mortis formido furorem
eos propellit, ut sibi ipsi mortem consciscant, ut patriam carosque
parentes prodant vitare Acherusia templa petentes. „Hunc igitur
terrorem animi tenebrasque necessest non radii solis neque lucida
tela diei discutiant sed naturae species ratioque ³), vel ut Epicurus
dicit: ⁴) οὐκ ἦν τὸ φοβούμενον λύειν ὑπὲρ τῶν κυριωτάτων, μὴ κατειδότα
τίς ἡ τοὺ σύμπαντος φύσις, ἀλλ’ ὑποπτευόμενόν τι τῶν κατὰ τοὺς
μύθους · ὥστ’ οὐκ ἦν ἄνευ φυσιολογίας ἀκεραίους τὰς ἡδονὰς ἆπο-
λαμβάνειν. - Antequam autem animi naturam describat, refellenda
est opinio eorum, qui, ut Peripatetici nonnulli ⁵), nullum esse
animum asseverabant, sed harmoniam quamdam totius corporis
hoe nomine significari, et vim totam illam, qua vel agamus quid
vel sentiamus, in omnibus corporibus vivis aequabiliter esse fusam
censebant ὕ); quam doctrinam a Pythagor-aeis olim prolatam Plato

 

¹) D. L. X. 125.

2) Υε. 64.

3) vs. 91.

⁴) D. L. X. Rat. sent. XI.

⁵) Aristoxenus. Cic. Disp. tusc. 1 ‚ 10, 20.

ὃ) Dicaearchus. Cic. Disp. tusc. I. 10, 21. Non plane cum iis conveniunt haec
verba apud Nemes. de nat. hom. p. 68: Δικαίαρχος δὲ (scil. λέγει) ψυχὴν εἶναι

ἁρμονίαν τῶν τεσσάρων στοιχείων, ἀντὶ τοῦ κρᾶσιν καὶ συμφωνίαν τῶν στοιχείων.

