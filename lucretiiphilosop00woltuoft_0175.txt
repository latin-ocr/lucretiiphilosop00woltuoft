CAPUT SEPTIMUM.

DE MORAM Ι-ΗΟΒΕΤΙΙ ΒΟΟΤΗΙΝΑ.

Epicuri tempore respublica Atheniensis iam diu pristinas vires
amiserat. Dum ea florebat omnes cives communi consensu totius
civitatis salutem quaerebant: etsi de via, qua petenda erat, non
omnes consentiebant, concors tamen erat civium vitae ratio, quasi
unam familiam constituerent. Sed communi illo vinculo confracto,
sua cuique salus sola. cordi erat. Quid omnibus prodesse posset non
primum quaerebatur, sed quomodo quisque iucunde vivere posset
et tranquille, id omnes sollicitabat, et quo magis respublica erat
debilitata et vetus religio contempta iacebat, eo magis e com-
muni vita sapientes et docti viri confugiebant ad philosophorum
doctrinas, ut animi tranquillitatem assequerentur. Nam ipsa phi-
losophia, quam Socrates iam dicitur „devocasse e caelo, et in
urbibus collocasse et in domos etiam introduxisse, et coegisse
de vita et moribus, rebusque bonis et malis quaerere'’ ¹) in mo-
rali doctrina fere tota versabatur, cum physica et canonica quasi
ancillae essent ethices. Itaque Ἐπίκουρος ἔλεγε τὴν φιλοσοφίαν
ἐνέργειαν εἶναι λόγοις καὶ διαλογισμοῖς τὸν εὐδαίμονα βίον περιποι-
οῦσαν 2). Romanorum respublica, etsi ineunte saeculo primo ante
Christum multis erat partibus ab Atheniensi, qualis erat Epicuri
tempore, diversa, hoc tamen inter utramque conveniebat, quod
„commune bonum” non amplius cives omnes incitabat, ut vel

ι) Cic. Disp. Tuse. lib. V.
²) Sext. Emp. Πρὸς δογματ. Ε. 169.

11

