48

bis exstitissent, continuo multa mundo sunt addita corpora ex
infinita atomorum copia, unde mare et terra crescebant et caeli
domus fiebat (vs. 1105 seqq.)

Omnia ad sua genera recedunt, humor ad humorem „terreno
corpore terra erescit et ignem ignes procudunt aeraque aer'' ¹),
non tamen ad Anaxagorae mentem ita, ut ignis atomi ignis sint,
aquarum primordia aqua, sed ut atomi quae forma, magnitudine,
pondere aptae sint ad haec corpora formanda, conveniant ad
suum quaeque genus. Primum haec legenti mira videbuntur. At—
tamen plane cum Epicuri doctrina conveniunt. Ante omnia ta-
men tenendum est terram, aquam, aerem, ignem hic non esse
tamquam elementa eodem sensu, quo Empedocles docuit. E
libro quinto vs. 449 seqq. enim apparet secundum gravitatis ra-
tionem atomos se congregasse ita, ut levissimae altum aethera
facerent, quae minus essent leves, aerem, quae rursus maiores
essent pondere, aquam, gravissimae denique terram. Eo sensu
tantum omnia „ad sua saecla recedunt’⁷; cum gravitate autem
forma et magnitudo artissime sunt iunctae, levissimae atomi si-
mul sunt maxime rotundae et minimae. Ceterum haec quattuor
rursus sunt composita ex atomis quae forma, magnitudine, gra-
vitate inter se differunt, ita ut ad varias res creandas sint aptae.
Cetera in libro quinto explicabuntur. Tandem ad maturitatem
venit hic mundus: non plus addebatur quam defluebat3 ad puber-
tatem venit. In iuventute enim plus sibi adsumunt quam demit-
tunt corpora, quoniam facile tum in vitales venas committunt
atomos, et cum magis compacta. sint quam in senectute, minus
facile dimittunt suas atomos. Augmine cessante paullatim
relaxantur et minuuntur res, atomis amissis. Sic terra nunc
etiam decrescit ²). Iam senescit neque amplius magna procreat
animalia, „quae cuncta creavit saecla deditque ferarum ingentia
corpora partu'’. „Iamque caput quassans grandis suspirat arator
crebrius incassum manuum cecidisse labores et cum tempora

¹) Vs. 1144 sqq.
²) D. L X , 73 ‚ 74: καὶ πάλιν &uthica-zu πάντα, τὰ μὲν θᾶττον τά δὲ βραδύτερον,
καὶ τά μὲν ὑπὸ τοιῶνδε τά δ’ὑπὸ τοιῶνδε τοῦτο πάσχοντα. δῆλον οὖν ὡς καὶ

φθαρτοὶ οὶ κόσμοι, μεταβαλλόντων τῶν μερῶν.

