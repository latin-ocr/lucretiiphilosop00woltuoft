23

et earum natura exponitur (503—510). Corpus et inane alterum
alterum excludunt: ubi corpus est, inane esse non potest et contra.
Unde sequitur particulas esse in rebus genitis, quae vacuo care-
ant, igitur solida sint (511—19). Ubi vacuum est in rebus
genitis, materies debet esse, quae id circumcludit: concilium ma-
teriae circumda-t vacuum idque cohibet: constat igitur materies
solido corpore, 520—27. Neque omne est solidum neque omne
vacuum, in rebus genitis alternant inter se 1); „sunt ergo corpora
certa, quae spatium pleno possint distinguere inane''.

Apud Epicurum haec argumenta non inveniuntur neque credo
eum unquam sic ratiocinatum esse. Principium enim, corpus et
inane se vicissim excludere neque verum est neque ad mentem
philosophi Graeci, qui vacuum definit 2), tamquam locum, ubi
sunt corpora et per quem moventur: quo dato sequitur, materiam
et vacuum non impenetrabilia esse. In infinito vacuo, quod un-
dique ab omni parte cohaeret, materies versatur, quae non ubi-
cumque cohaeret.

Ut supra iam indicavimus, ipse Lucretius quoque vs. 421 va-
cuum eo modo describit, ab initio tamen non fecit, sed semper
loquitur de atomis et de intervallis, quibus distant inter se,
quaeque inane vocat 3). Res genitae apud eum non sunt com-
plexiones materiae in vacuo ita exstructae, ut non perpetuo co-
haereant, sed res sunt compositae (cf. Ι. 569) e materia et inani,
quo fieri potuit, ut affirmaret alteram alterum excludere, ea im-
penetrabilia esse. Quia non bene distinguit, non bene docet: est
vitium methodi in rebus explicandis. Idem vitium causa est, cur
in circulo vitioso versetur. Nam, ut supra demonstravimus, pro-
bavit principium: nihil e nihilo fieri neque quod est ad nihilum
redire, ex eo , quod primordia rerum sunt aeterna. Nunc autem
e contrario dicit atomos immutabiles esse quia, nisi ita esset,
omne ad nihil iam diu redisset.

 

¹) Vs. 524 legendum est: inani est, aut cum Munr. 525 distinetumst et post
vacuum 526 punctum. Lachm. et Bem. defendunt codicum lectionem, quam vix
intellego.

²) D. L. X. 40 cf. supra.

3) Cf. I. 330.

