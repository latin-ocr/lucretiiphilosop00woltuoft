158

ineptus ordo est, quasi tres postremi illi versus (1087—1089)
soli ad secundam rationem pertineant. Collocandi sunt ante ver-
sum 1065, ut hic versus referendus sit ad 1089: atomi magnetis
et ferri quasi anellis et hamis praeditae inter se facile iunguntur
ita ut cohaereant: quae complexio etsi in magnete et ferro po-
tissimum apparet, tamen cx aliis exemplis etiam cognosci potest.

Iam restat ut ostendamus Lucretium in hac doctrina exponenda
Epicurum secutum esse. Apud Galenum, περὶ δυνάμεων φυσικῶν
libr. I cap. XIV legimus Epicurum non de hoc phaenomeno solo
disseruisse verum etiam de sucino sive electro paleas attrahente.
Porro alteram Lucretii explicat-ionem Galenus Epicuro tribuit,
l.l. Ἐπίκουρος μὲν οὖν, καίτοι παραπλησίοις Ἀσκληπιάδῃ στοιχείοις
εἷς τὴν φυσιολογίαν χρώμενος, ὅμως ὁμολογεῖ, πρὸς μὲν τῆς
ἡρακλείας λίθου τὸν σίδηρον ἕλκεσὲαι, πρὸς δὲ τῶν ἠλέκτρων τὰ
κυρήβια ¹), καὶ πειρᾶταί γε καὶ τὴν αἰτίαν ἀποδιδόναι τοῦ φαινομένου .
τὰς γὰρ ἆποῤῥεούσας ἀτόμους ἀπὸ τῶν λίθων ταῖς ἀποῤῥεοῦσαις
ἀπὸ τοῦ σιδήρου τοῖς σχήμασιν οἰκείας εἶναί φησιν, ὥστε περιπλέ-
κεσθαι ῥᾳδίως . προςκρουούσας οὖν αὐτὰς τοῖς συγκρίμασιν ἑκατέ-
ροις, τοῖς τε τοῦ λίθου καὶ τοῦ σιδήρου, κᾶπειτ’ εἰς τὸ μέσον
ἀποπαλλομένας ‚ οὕτως ἀλλήλαις τε περιπλέκεσθαι καὶ συνεπισπᾶσθαι
τὸν σίδηρον. Priorem explicationem Alexander Aphrodisiensis
(Quaestion. natur. lib. Π. cap. 23) Empedocli tribuit, qui „mag-
netis ferrum ad se trahentis vim explicuit e ratione pororum,
dicens, eo quod utriusque ἀπορροαί et πόροι inter se congruant
effici, ut se invicem appetant. Quum enim magnetis ἀπορροαί
in ferrum influentes aerem poros ferri obsidentem removerint,
tum ferrum vicissim magnam emittere effluxionem, eaque ipsum
simul ad magnetem rapi’' 2). Epicurus procul dubio hanc Empe-
doclis expositionem laudavit, vulgarem suam sequens rationem,
cum varias philosophorum doctrinas si naturali ratione rem expo-
nebant, aeque veras habuerit. Quod vel manifestum fit si Lu-
cretii verba vs. 1070 seqq. supra laudata componis cum Empe-
doclis versibus: οἴνῳ ὕδωρ μᾶλλον πέλει ἅρὲμιον, αὐτὰρ ἐλαίῳ

¹) Pertinent haec ad certamen inter physicos de magnete , num ferrum attrahat
an vero magnetem ferrum.
2) Karsten, Empedoclis Agrigentini carminum reliquiae. Amstelod. 1838 , pag. 440.

