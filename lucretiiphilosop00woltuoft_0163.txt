149

eo cogitur ut in hac parte de nubibus agat (vs. 100—107),
quamquam postea, vs. 451 seqq., uberius doctrinam de nubibus
exponit. Causa huius ordinis mutationis accuratius rem perpen-
denti non latebit. Cum enim tonitrua et fulmina inter omnia
eiusmodi phaenomena praecipue hominum animos formidine affi-
ciant et periculosa iis sint, et hanc ob causam imprimis diis
iratis tribuantur, poetae visum est ea ante omnia explicanda
esse, ut hunc timorem expelleret. Ea phaenomena etiam, quae
minus apta sunt ad metum efficiendum, tacitus fere praeterit,
etsi Epicurus eorum rationes exposuit in epistola ad Pythoclem
paragr. 106-111. „Cetera quae cursu crescunt cursuque crean-
tur, et quae concrescunt in nubibus, omnia, prorsum omnia,
nix, venti, grando, gelidaeque pruinae, et vis magna geli,
magnum duramen aquarum, et mora quae fluvios passim refrenat
euntis, perfacilest tamen haec reperire animoque videre omnia
quo pacto fiant qua reve creentur, cum bene cognoris clementis
reddita quae sint'’ ¹). Quisque videt poetam haec phaenomena
praeterire, non quod tam facilia sint ad explicandum: nam dubito
num qui bene cognoverit „clementis reddita quae sint”, id est qui ex-
positam doctrinam de atomis perspexerit, eo iam omnia haec,
nivem, grandinem, ventos, cett. explicare possit, sed quia ad
finem, quem poeta sibi assequendum proposuit, minus gravia sunt.

Eo magis autem miramur poetam ne verbum quidem fecisse
de cometis, de quibus Epicurus agit in paragr. 111 epistolae ad
Pythoclem, cum omni tompore haec caelestia corpora praecipue
superstiosis fuerint praenuntia calamitatum: sed opus non est ad
unguem factum, nec ultima manus huic libro accessit, quod ap-
paret e vs. 608—639, ubi poeta explicat, qui fiat ut mare,
cum tantus decursus aquarum eo defluat, non maius reddatur:
hi versus quo nunc sunt loco, nexum interrumpunt neque tamen
invenies quo aptius referri possint. Ergo haud veri est dissimile
in hoc libro de cometis verba non fieri quod aut poeta opus non
elaboraverit, aut haec pars interierit.

Ceterum totam hanc doctrinam de tonitru, fulmine cett. explicare

 

¹) Vs. 527-34.

