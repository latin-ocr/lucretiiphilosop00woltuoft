126

atque de luna similia, eam tantam esse, quanta nobis in alto
videatur (584), cum deinde rursus addat aetheris ignes „pauxillo
posse minores esse vel exigua maiores parte brevique''. Procul dubio
Epicuri opinionem non perspexit poeta· Epicurus, etiamsinon
animadverterit „solis rotam’' aestate sive in cancri meta solsti-
tiali nobis minorem videri quam quum „brumalis adeat flexus'',
tamen vidit solem orientem et occidentem maiorem nobis videri
quam meridiano tempore (explicationem invenies Macrob. Sat. VII.
14, 15). Hoc qui fieri possit, non explicat: dicit tantummodo
solem nobis tantum esse quantus videatur, unde sequitur, eum
matutino tempore maiorem esse quam meridie et a meridie usque
ad vesperam rursus crescere. Hoc modo solo etiam explicari
potest, qui κατ’ αὐτὸ minor esse possit sol quam videatur: sol
ipse, ut apparet, aliquanto minor revera esse potest, quam
nobis videtur sol occidens aut oriens. Haec doctrina nobis
fortasse absurda videtur , sed tamen ita Epicurus docuisse debet.
Praeterea novimus Epicurum et Lucretium eiusmodi absurdas
doctrinas probare, ad sensuum auctoritatem provocantes. Lucr. IV
497: „nec porro poterunt (sensus) ipsi reprehendere sese, aequa
fides quoniam debebit semper haberi, proinde quod in quoquest
his visum tempore, verumst. et si non poterit ratio dissolvere
eausam . . .. tamen praestat rationis egentem reddere mendose
causas . . . . quam manibus manifesta suis emittere quoquam et
violare fidem primam et convellere tota fundamenta quibus nixa-
tur vita salusque.” -— Cum autem sol tam parvus sit, quaeri-
tur, „qua ratione tantulus ille queat tantum sol mittere lu-
men” ¹). Procul dubio haec difficultas Epicuri sagacitatem non
effugit: in epistola tamen ad Pythoclem huius rei mentionem
non fecit brevitatis causa: monet tantum eiusmodi impedimenta
facile posse vinci, si modo attendimus ad res certas: καὶ πᾶν δὲ
τὸ εἷς τοῦτο τὸ μέρος ἔνστημα ῥᾳδίως διαλυθήσεται, ἐάν τις τοῖς
ἐναργήμασι προςέχῃ, ὅπερ ἐν τοῖς περὶ φύσεως βιβλίοις δείκνυ·-
μεν ²). Ex his igitur libris de natura Lucretius haurire potuit tres

 

¹) Vs. 590 seqq.
²) D. L. X. 91.

