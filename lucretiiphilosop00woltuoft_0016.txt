2

Amafinius, qui physica scripsit ¹), quod idem Rabirius fecisse vi-
detur. Catius Insuber, aequalis Ciceronis, „levis quidem sed non
iniucundus tamen auctor'' quattuor libros scripsit de rerum natura
et de summo bono. Praeter hos magna erat multitudo eorum,
qui cum Horatio dicebant 2):

„Ac ne sorte roges, quo me duce , quo lare tuter:

„nullius addictus iurare in verba magistri,

„quo me cunque rapit tempestas, deferor hospes'',
et tamen Epicuri doctrinam cum maxime fovebant ut ipse Ho-
ratius 3), Maecenas et antea Ciceronis familiaris T. Pomponius
Atticus 4) et L. Saufeius ⁵).

Causam investiganti, cur tot huius scholae discipuli floruerint
Romae, haec fere satisfacient. Romanorum enim ingenium ab
antiquis temporibus abhorrebat a philosophia ⁰); rei militari, rei-
publicae bene constituendae, iuri civili ot virtutibus domesticis
excolendis solis dederunt operam, quo factum est, ut vulgaris
vitae consuetudo, pietas erga maiores, ipsa religio, cum omni-
bus reipublicae institutionibus coniuncta et Graecorum φαντασία
prorsus destituta, clarorum etiam et eruditorum hominum ani-
mos ita obstringerent, ut vix ad liberam rerum contemplationem
se extollere auderent. Sic Cato ille censorius censuit trium illo-
rum Graecorum philosophorum legationem dimittendam esse ,
„quoniam illo viro (Carneade) argumentante quid veri esset haud
„facile discerni posset'' ⁷). Cum autem Romanorum imperium
fere totum orbem terrarum complecteretur et divitiis, praeter
modum auctis, luxuria et voluptas antiquam religionem debili-

 

1) Acad. Ι. 3, 6.

²) Epist. I. 1 ‚ 13.

3) Epist. Ι. 4, 15. Sat. I. 5, 101. 6 , 129.

⁴) Cic. de Fin. V, 1, 3. Legg. I. 7, 21.

5) Nepos. Att. 12. Cic. ad Att. IV. 6, 8.

6) Cicero tamen aliud sentire videtur scribens: „sapientiae studium vetus id qui-
dem in nostris''. Tusc. IV. 3. cf. Ι. 1. „Sed meum semper iudicium fuit omnia
nostros aut invenisse per se sapientius quam Graecos, aut accepta ab illis fecisse
meliora''. de Orat. Ι. 4 , 15. Huic opinioni repugnare videtur illa Tusc. I. 3, 6:

„Philosophia iacuit usque ad hanc aetatem”.
⁷) Plin. N. H. VII. 30.

