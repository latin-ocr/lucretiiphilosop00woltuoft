74

quae nunc in nostro dominatur corpore nata ex illa, quae tum
periit partita per artus” ¹). Lucretius igitur e sua ipsius doctrina
hic profert argumenta, quibus adversarios impugnet, non reputans
eos animo materialem naturam abiudicare. Porro si illi philosophi
censent animum in corpus novum intrantem oblivisci quae antea
ei contigerint ²), hoc paulum abest a morte, cum ita mentis na-
tura mutetur 3). „Denique conubia ad Veneris partusque ferarum
esse animas praesto deridiculum esse videtur, exspectare immor-
talis mortalia membra innumero numero, certareque praeprope-
ranter inter se quae prima potissimaque insinuetur; si non forte
ita sunt animarum foedera pacta, ut quae prima volans advenerit
insinuetur prima, neque inter se contendant viribus hilum'’ 4).
Hisce iocosis versibus, quos Lucretio ipsi tribuendos esse cense-
mus, eorum irridet opinionem, qui animos ante ipsum natum
corpus iam praesto esse rati, quamque animam suum sibi corpus
eligere et quasi fabricari censebant 5). Illud afferens phaenome-
non de vermibus e stercore et corporibus putridis nascentibus,
de quo iam in fine libri secundi sermo erat, illorum stultitiam
ostendit. Anima vestigia quaedam sui relinquit in corpore mor-
tuo, unde apparet illam non esse immortalem, quoniam sui ali-
quid in corpore relinquit (libata recessit 714). Sin contendas
novas esse animas in illis animantibus, explices necesse est, cur
tandem in haec aut alia corpora animae insinuentur, nam cur
sibi facerent corpora animae cum extra eorpus feliciores essent? ⁰).
Animae nec semina animalium venantur (727) nec perfectis cor-

“) Vs. 677—711.

Ἰ) Platonis Rep. X. 621 A. Phaedo 76 c.

³) Vs. 670—78.

4) Vs. 776-—83.

⁵) Simile quid, non idem, apud Plat. Phaed. 78 D, εἰ γὰρ ῥέοι τὸ σῶμα καὶ
ἀπολλύοιτο ἔτι ζῶντος τοῦ ἀνθρώπου. ἀλλ’ ἡψυχὴ ἀεὶ τὸ κατατριβόμενον ἀνυ-
φαίνοι ἀναγκαῖον μέντ’ ἂν εἴη ait Cebes, animus corpus sibi fabricatur. Platoni
placuisse videtur animos fuisse ante corpus natum : hanc tamen doctrinam ita describit,
mythis et fabulis adhibitis ‚ ut vix videri possit, quae propria sit eius opinio. cf.
Karsten, Vei-handeling over Palingenesie en Metempsychosis, pag. 40, 41. Phaed.
p. 81 seqq. Gorg. extr. p. 523 seqq. I’haedr. p. 248. Republ. X ‚ p. 618 seqq.

6) Vs. 713—40.

