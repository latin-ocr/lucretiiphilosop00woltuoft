89

tangit oculos. Haec omnia fiunt quam celerrime, neque videmus
singulas imagines, sed corpus videmus non interrupta serie imagi-
num eodem modo, quo non particulam quamque venti sentimus,
sed totum ventum, quoque tangentes superficiem lapidis, non eam
summam partem solam per se sentimus, sed omnes atomorum strues,
quae penitus in corpore sunt, quo fit ut de duritia eius iudicare
possimus. Deinde explicat poeta, cur tam remota a nobis videatur
imago in speculo. Fit enim „duplici geminoque aere'’ eodem
modo atque alias res distare videmus. Imago speculi ab eo
profecta propellit aerem inter speculum atque nos situm: hunc
aerem primum sentimus et per eum de distantia speculi iudicare
possumus, cuius imaginem percipimus: sed eodem puncto tempo-
ris, quo speculi imago ad nos pervenit, nostra imago in specu-
lum cum venerit, ab eo reicietur et rursus aerem inter speculum
atque nos propellet: quoniam autem eo pulsu aeris de distantia
iudicamus, nobis illa imago videbitur duplici spatio distare. Quod
dextra pars corporis in speculo fit laeva et laeva dextra, id lianc
habet causam quod imagines rectae retrorsum sic eliduntur, „ut
siquis, prius arida quam sit cretea persona, adlidat pilaeve tra-
bive, atque ea continuo rectam si forte figuram servet et elisam
retro sese exprimat ipsa” ¹). Plura specula certo modo posita omnes
latebras domus nobis praebent et quasi aperiunt. Praeterea spe-
cula concava reiciunt imagines rectaS, ita ut dextra pars respon-
deat dextrae , laeva laevae. Plura eiusmodi phaenomena , quae ad
opticen pertinent, explicat poeta (vs. 299—378), quae tamen
praeterimus, ne nimis longa fiat haec expositio. Quisque, ni
fallimur, nobiscum mirabitur sagacitatem in hac parte doctrinae
adhibitam et, si in magnis voluisse sat est, summa laude sunt
digni Epicurei. Epicurei dicimus, nam etsi in Epicuri ipsius
scriptis nihil invenimus, quod huc referendum sit, tamen affirmare
possumus Lucretium haec non invenisse.

In scriptis enim Alexandri Aphrodisiensis, docti Aristotelis
scriptorum interpretis, qui Septimio Severo filioque Caracalla

¹) Vs. 295 seqq. Codd. vs. 322 fronte. Briegerum secutus sum. Cf.Phi101.
XXIX. pag. 441

