151

unum, quod omnia phaenomena e totius mundi condicione explicare
conabatur, ita ut singula cum toto iungerentur et eadem lex
omnia regeret. Morbi hominum oriuntur e seminibus morborum,
quorum haec tellus ct hoc caelum magnum numerum continent ¹).
Haec semina subito interdum in unum membrum vel corporis
partem ingruunt, ita ut morbus hominem corripiat. At quod
homini ut parti universi contingit cur aliis universi partibus,
pro sua ratione cuique, non contingeret? Aetnae eruptio tamquam
morbus est terrae: eius morbi semina, vel atomi unius cuiusdam
generis, quarum congressus eruptionem efficit, per totum univer-
sum sunt dispersa 2) , sed repente possunt confluere in unum locum.

Pro ratione totius terrae haec eruptio non maius est phaeno-
menon quam ulcus pro ratione corporis humani: eius tantum , qui
nihil simile vidit , est mirari magnitudinem : „omnia de genere omni
maxima quae vidit quisque, haec ingentia fingiff’ss). Primum
legenti non dilucidus est nexus sequentium versuum cum supra
expositis, cum non perspiciat quod vinculum montis eruptio cum
totius mundi condicione coniungat. In iis enim expedit „illa
modis quibus inritata repente flamina foras vastis Aetnae forna-
cibus efflet”4). Primum totius subcava montis est natura, fore
silicum suffulta cavernis. Hae speluncae aero sunt repletae. Aer
hic cum agitando et terendo percaluit et saxa et omnis generis
materiam in monte calefecit, per fauces sive crateres erumpit et
saxa, fumum, cineres secum trahit. Praeterea inde a mari
speluncae penetrant ad radices montis. Hac via aquae et aer
in intimam montis partem perveniunt, unde cum aquae va-
pores cum aere mixti exitum sibi quaerunt, flammae, saxa,
arenarum moles egeruntur ⁵). — Quod etsi teneas, tamen quaeren-
dum est, qui poeta contendere possit ex infinito „satis mali”
suppeditare terrae et caelo, unde haec eruptio explicari possit,
cum in superiore argumento de aere in monte et aqua marina

¹) Vs. 663.

2) Vs. 665.

ὃ) Vs. 676, 77.

4) Vs. 680 seqq.

⁵) Ad. vs. 697 Munroo potius assentior quam Lachm.

