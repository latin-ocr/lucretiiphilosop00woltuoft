148

mus, plures causas enumerandas esse, quarum una plerumque
vera esse debeat. „Sunt aliquot quoque res , quarum unam dicere
causam non satis est, verum pluris, unde una tamen sit; corpus
ut exanimum si quod procul ipse iacere conspicias hominis, fit ut
omnis dicere causas conveniat leti, dicatur ut illius una: nam
neque eum ferro nec frigore vincere possis interiisse neque a
morbo neque forte veneno, verum aliquid genere esse ex hoc
quod contigit ei scimus . item in multis hoc rebus dicere habe-
muS” ¹). Idem Epicurus 2): καὶ τὸ ὅλον ........ πλεοναχῶς
’γίνεσθαι λέγειν ἐκκαλεῖται ra* φαινόμενα, „persuadent phaenomena
ut eandem rem variis modis fieri dicamus'’.

Initio libri quinti iam vidimus Lucretium interdum in ordine
carminis partium a via, quam ratio praescribere nobis videatur,
aberrasse, cum Epicurus in epistolis semper eum ordinem servet,
quem doctrinae ratio poscat. Multo magis in libro VI iusta co-
haerentia desideratur, dum poeta phaenomena aliquot explicat,
quae nullo iunguntur vinculo, et quibus id tantum commune est
inter se, quod perversa eorum explicatio falsam opinionem de
divina quadam potestate in hominum animis susceptam confirmare
possit. Est tamen, ubi ordo rerum specie potius quam re ipsa
turbetur, veluti in ea parte, quae de nubibus agit et tonitru, in
quo non quidem ordinem secutus est, quem philosophiae ratio
commendabat, sed qui in carmine praeferendus videbatur: poeta
enim certum finem assequendum sibi proponit, ut superstitionem
expellat. Ut hunc finem consequatur, alias vias saepe ineat ne-
cesse est, quam philosophus iniret. Epicurus de nubibus agit
antequam qui tonitrua fiant explicet 3); cum secundum eius doc-
trinam , nubes tonitrua efficiant. Lucretius autem primum tonitru
explicat: „principio tonitru quatiuntur caerula caeli” cett. ⁴¹), sed

¹) Vs. 703—711.

²) D. L. X. 100 in fine. Cf. 113: τὸ δὲ μίαν αἰτίαν τούτων ἀποδιδόναι, πλεο·
ναχῶς τῶν φαινομένων ἐκκαλουμένων. μανικὸν καὶ οὐ καθηκόντως πραττόμενον ὑπὸ
τῶν τὴν ματαίαν ἀστρολογίαν ἐζηλωκότων καὶ εἰς [τὸ] κενὸν αἰτίας τινῶν ἀποδιδόν-
των, ὅταν (ὅπως ἂν P) τὴν θείαν φύσιν μηδαμῆ λειτουργιῶν ἀπολύωσι.

3) D. L. X. 99.

⁴) Vs. 96.

