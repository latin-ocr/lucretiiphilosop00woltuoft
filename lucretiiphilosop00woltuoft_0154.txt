140

„sine voltu caeca reperta, vinctaque membrorum per totum cor-
„pus adhaesu, nec facere ut possent quicquam nec cedere quo—
„quam nec vitare malum nec sumere quod foret usus. Cetera de
„genere hoc monstra ac portenta creabat, ne quiquam, quoniam
„natura absterruit auctum, nec potuere cupitum' aetatis tangere
„florem nec reperire cibum nec iungi per Veneris res.’' Haec
monstra sunt quasi conatus creatricis naturae, conatus qui im-
perfecti erant et hanc ob rem interire debebant. Ut atomi ca-
dentes non statim ad hunc mundum efficiendum confluxerunt, sed
post innumeros congressus demum eiusmodi tandem complexio
orta est, quae aliquamdiu durare poterat et motus inire ad
omnia creanda aptos ¹), sic ipse hic mundus non statim opera
perfecta et absoluta fecit, sed primum quasi inania fecit tentamina.
„Multa videmus enim rebus concurrere debere, ut propagando
„possint procudere saecla'' (849). Cave tamen ne putes naturam
monstra potuisse in lucem prodere ut Centauros, Scyllas, Chi-
maeram. Nam quae prima fecit erant imperfecta, neque tamen
mixta e membris plurium animalium⁷ quod rationi repugnat. „Nam
„quod multa fuere in terris semina rerum tempore quo primum
„tellus animalia fudit, nil tamen est signi mixtas potuisse creari
„inter se pecudes compactaque membra animantum” 2). Praeter
haec monstra ac portenta, quae mundus „creabat nc quiquam
quoniam natura absterruit auctum’', multa alia animalium genera
quoque interierunt nec potuerunt „propagando procudere prolem.”

Omnia, quae in vitae discrimine dolo aut virtute aut celeritate aut
robore aut quovis modo non poterant vitam defendere , interibant:
nonnulla, etsi his omnibus carent, ab hominibus utilitatis causa tamen

1) Y. 187: namque ita multa modis multus primordia rerum
ex infinito iam tempore percita plagis
ponderibusque suis consuerunt concita ferri
omnimodisque coire atque omnia pertemptare ,
quaecumque inter se possent congressa creare,
ut non sit mirum, si in talis disposituras
deciderunt quoque et in talis venere meatus,
qualibus haec rerum geritur nunc summa novando.

²) Vs. 878—925.

